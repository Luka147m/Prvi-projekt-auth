<p>Cilj ovog projekta je demonstrirati prethodno predznanje vezano za izradu web-aplikacije koja komunicira s bazom podataka, omogućiti isporuku aplikacije u oblak, a zatim u nju ugraditi autentifikacijske i autorizacijske mehanizme iz prvog bloka predavanja.</p>
<p>Aplikacija će služiti za generiranje QR kodova za određenu namjenu (npr. ulaznice, pokloni paketi i slično, u daljnjem tekstu ulaznice) te za prikaz informacija pohranjenih u bazi podataka vezanih uz pojedinu ulaznicu.</p>
<p>Rješenje mora imati sljedeće funkcionalnosti: </p>
<ul>
<li>Javno dostupna početna stranica koja prikazuje broj dosad generiranih ulaznica.</li>
<li>Pristupna točka (engl. endpoint) za generiranje ulaznice.<ul>
<li>Pristupna točka u tijelu zahtjeva prima json sa svojstvima <code>vatin, firstName, lastName</code>, koji predstavljaju OIB osobe ili tvrtke koja "kupuje" ulaznicu te ime i prezime na koga će ulaznica glasiti.</li>
<li>Za jedan OIB se smiju generirati do (uključivo) 3 ulaznice.</li>
<li>Identifikator ulaznice ne smije biti numerička vrijednosti, već npr. UUID iz PostgreSQL-a. Za svaku generiranu ulaznicu u bazi podataka osim prethodno navedenih podataka pospremiti i vrijeme kad je ulaznica kreirana.</li>
<li>Rezultat uspješnog poziva je slika s QR kodom koji sadrži URL stranice određene identifikatorom ulaznici na kojoj se mogu doznati ostale informacije o ulaznici. U URL-u se ne smiju nalaziti podaci o OIB-u, imenu ili prezimenu, već samo identifikator ulaznice.</li>
<li>U slučaju pogreške vratiti status 400 ili 500 s odgovarajućim opisom pogreške. Status 400 se treba vratiti ako ulazni json ne sadrži sve tražene podatke ili su za navedeni OIB već kupljene 3 ulaznice, pa nije dozvoljeno generirati dodatne ulaznice.</li>
<li>Pristupna točka mora koristiti autorizacijski mehanizam OAuth2 Client Credentials (machine-to-machine) koji nije vezan za konkretnog korisnika, već za pojedinu aplikaciju. Detaljnije za ovaj mehanizam i Auth0 se može naći na <a href=https://auth0.com/blog/using-m2m-authorization>https://auth0.com/blog/using-m2m-authorization</a></li>
</ul>
</li>
<li>Stranica koja je jednoznačno određena identifikatorom ulaznice i prikazuje podatke o OIB-u, imenu, prezimenu te vremenu nastanka ulaznice.<ul>
<li>Pristup ovoj stranici imaju samo prijavljeni korisnici.</li>
<li>Na stranici ispisati ime trenutno prijavljenog korisnika koristeći OpenId Connect protokol.</li>
</ul>
</li>
</ul>
<p>Upravljanje korisnicima odvija se korištenjem protokola <em>OAuth2</em> i <em>OpenId Connect (OIDC)</em> i servisa <em>Auth0</em>. Korisnike na servisu <em>Auth0</em> možete dodati kroz opciju <em>User management/Users</em> na <em>Auth0</em>. Za pohranu podataka koristiti <em>PostgreSQL</em> na <em>Renderu</em> ili neku drugu bazu podataka po izboru (npr. <em>Firebase</em>).</p>
<p><strong>Aplikaciju postaviti u oblak (preporuča se besplatna opcija na <em>Renderu</em>), a kao odgovor na ovo pitanje isporučiti redom:</strong></p>
<ul>
<li>adresu javno dostupnog git repozitorija s izvornim kodom aplikacije (repozitorij postaviti javnim tek nakon isteka roka za predaju projekta)</li>
<li>adresu početne stranice aplikacije</li>
<li>adresu pristupne točke za kreiranje ulaznice te pristupne podatke za aplikaciju koja će pozivati generiranje ulaznica: clientid, clientsecret, issuerBaseUrl/authority (npr. <a href=https://fer-web2.eu.auth0.com>https://fer-web2.eu.auth0.com</a>)</li>
<li>testni korisnički račun s lozinkom s kojom se može otvoriti stranica s detaljima ulaznice</li>
</ul>
<p> Zadatak ne postavlja nikakva ograničenje po pitanju programskog jezika i radnog okvira, ali se preporuča Node.js za koji je provjereno se da u njemu rješenje može implementirati i isporučiti na Render. </p>
<p> <strong>Rješenja koja nisu postavljena u oblak neće biti pregledavana.</strong></p>